*2³9*

phoclis dictionem imitari valde arduum erat. — Itaque ma-
ximus numerus Euripidis exemplum secutus est, cuius
populare et trivium sententiarum genus, vulgaris dicendi
ratio, leves et volubiles rhythmi, materiae varietas tum
temporis maximum adsensum ingentemque theatri plau—
sum tulerunt multosque poetarum admodum pellexerunt.
A quibus noster valde recedit.

Attamen eum haud raro Aeschyli vestigia secutum
esse infra probabimus, quod documento erit, eum non
tam spectatorum, quam lectorum eruditorum adsensum
sibi parare studere, plusque lectione quam vivo ingenio
fabulisque Euripidis in theatro spectatis inniti. Id quod
Hartungi01) testimonium esse videbatur, Euripidem
iuvenem 18 annorum, magnorum tragicorum exemplo in—
censum, nostram tragoediam conscripsisse! —- Sane, con-
cedimus cum Godofredo 2), mutare aliquid aetatem, neque
tamen omnia, sed esse etiam quod sibi constat, manere-
que aliqua saltem eiusdem ingenii vestigia. —- Verum
nullus inest iuvenilis ardor, nulla elatio orationis, nisi
forte languentia infirmaque iuvenili aetati adscribere velis.
Haud exigua quidem diligentia omnia exarata, quae non
est adolescentuli primum ad tragicam poesim sese adcin-
gentis. —- Certe in iuvenili poeta quid verisimilius quam
eum aliquid proprii ardoris in iuvenilem fabulae heroem
contulisse, quem prae ceteris dramatis figuris temeritate,
vi'gore et orationis et actionis insignem esse voluerit?
Accedit quod, qui sunt primi Eurip. versus 22 ex Pelia-
darum fabula ad ceterarum plane Euripidis tragoediarum
normam compositi sunt.

¹) l. l. p. 9.
²) p. 274.

