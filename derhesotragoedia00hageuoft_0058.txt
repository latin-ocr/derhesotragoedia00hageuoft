—54-

tragicorum imitatione attulit, vinci posse aut refutari arbi-
tratur, eum non veritatis indagandae sed ludi faciundi
caussa scribere persuasissimum habco.“

Et de Alexandrinorum quidem poesi tragica haud
ita multa sunt, quae nobis traduntur. Id modo constat,
tragicorum tres principes, inprimis autem Euripidem in
summo ibi honore fuisse. — Docti vero magis et elegan—
tes tragoediarum existimatores quam ipsi sollertia in-
geniosi fuerunt. Omnia tum deerant, quae artem tragi-
cam tam vulgarem tamque omnibus gratam et acceptam
esse paterentur, ut erat Athenis, florentibus tragicorum
principibus. —— Etiam de Pleiade 7 tragicorum modo pau-
ca sunt quae comperta habemus. — Accedit quod ex
perpaucis et partim quidem incertis quae servantur tra-
goediarum fragmentis ad nostrum Rhesum nihil fructus
redundat3 sunt sane levia et instar imitatorum Euripidis,
de metris vero adcurate elaboratis, de structuris enun-
tiatisque exquisita diligentia pariter ex tribus tragicis
totque aliis scriptoribus delibatis nihil patet: Addas etiam
quod tum temporis actam vel in lucem proditam fabu-
lam criticorum grammaticorumque oculos ita fefellisse
prorsus cogitari nequeat. In universum certe hisce gram-
maticis pleiadis dictio totumque compositionis genus no-
tum esse debebat, et si cum illis quaedam intercederet
similitudo, haud dubito, quin animadvertissent. —— Multo
autem veri similius, talem Alexandrinorum poetam cum
Pleiadis poetis certasse, praesertim cum, quae ab illa
tragoediae ratione tum principibus praecipue dilecta ab·
horrerent non poterant exspectare plausum vel aemula-
tionem. Praeterea quae ad Athenas, Orpheum, Musaeum
aliaque in epilogo spectantia effunduntur, talia Alexan-
drinum prodere poetam quis est qui sibi persuadeat?

