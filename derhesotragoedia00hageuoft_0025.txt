—21-„

Rhesi caedem, tamen in multis haec tragoedia Homeri
deseruit vestigia. —-

Nam, id quod maximum est, scaenam fecit Tro-
ianorum castra, et fere omnia prope Rhesi tentorium
aguntur. Cum enim Homerus Troianos ignes foven-
tes Graecosque ex ea re impetum suspicantes fecisset,
noster rem plane invertit, si quidem Troianos som-
niantes in tentoriis finxit, ignes in Graecorum castra
contulit. -— Deinde quae ab adventu pastoris usque
ad Chori discessum legimus, non tractavit Homerus,
apud quem ex sola Dolonis proditione Rhesum nuper
advenisse comperimus. Tum apud epicum poetam
Graecos de adventu Rhesi Dolo fecit certiores. Noster
abitum Dolonis ante Rhesi adventum posuit. Porro
apud Homerum Menelaus convenit Agamemnonem,
qui inde ambo alios somno excitatos consulunt at-
que observatores mittere decernunt. In Rheso contra
Hectorem excitant vigiles. Apud Hom. excisis Thra-
cibus Apollo Troianos somno excitat, tragicus Miner-
vam finxit Veneris figura assumta Alexandrum men-
daciis fallentem. Denique cum in Dolonia 496 Rhesus
gravi somnio anhelans trucidetur, noster aurigam som-
niantem fecit. 780 sq. — Priusquam autem ad singu-
larum dramatis personarum descriptiones, quomodo ab
epico recedant, transeamus, nobis, sicut in universum
quid mutaverit notavimus, ita etiam, quae imitatus
sit apponamus. Ne tamen nimis verbosi simus, modo
locos afferamus. Sunt autem hi:

Oratio Hectoris Rh. 57 sq. cf. Ilias Qu 498 sq.
Quae dicit Aeneas 105 sq. cf. Alexandri verba Ilias
v, 726 sq. —- quae tragici Hector habet 149 ex Il.
κ. 305 sumta sunt.

