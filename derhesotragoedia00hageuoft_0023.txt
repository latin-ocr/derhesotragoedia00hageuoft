-19-

si noctem transigat terribilem Graecis futurum. Im-
primis autem⁷ ut Rhesi equos avertant suadet. Eadem
autem, Alexandro, auditum hostium adventum Hectori
indicaturo, Venus visa, fallit hunc duosque Graecos
ad naves redire iubet. Sed tardiores in militum Troia-
norum manus incidunt qui audito hostium adventu
statim reversi erant. Ulixis vero calliditate Rhesum
simulantis decepti, tessera audita hostes demittunt.
Quos cum videant ad naves fugere, ne hostes fuerint
veriti, deliberant quis Graecorum se effugerit, Ulixem
fuisse suspicati⁷ simul vero de Hectoris ira et supp-
licio solliciti. Ecce graviter vulneratus conspicitur
Rhesi auriga, multa de infortunio deque domini caede
lamentatus, socios caedis auctores esse perhibens. —-
Choro hanc suspicionem amovere conanti supervenit
Hector audita calamitate, gravissimas poenas minitans
militibus propter neglegentiam. —- Jamiam impudentis-
simus auriga ipsum Hectorem facinoris auctorem tur-
piter incusat quippe qui sordida equorum cupidine mo-
tus hospitem obtruncaverit. -— Ad quae vix toleran-
da convicia leniter respondet Troianorum dux, de Do-
lone, quem miserat exploratorem valde sollicitus, ne-
que cum auriga in opinione perstare videtur, aliud
habet quam frigida: „tu haec arbitrare sitibi ita videtur.“
Tum illi saltem in patria terra mori desideranti
ridicula respondet: „ne moriaris, satis mortuorum habe-
mus.“ Idem tamen Hector quonam se vertat sine domi-
no auxie consideranti benigne domum offert, ut ibi
curetur. Ille vero manibus homicidis levari velle plane
negat. — Nihilo minus tamen Hector eum abduci
Troianorumque senatum mortuos componere iubet.

2³3

