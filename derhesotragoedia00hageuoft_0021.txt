—17—

indicantes. Quo audito Hector Graecos fugam moliri
ratus clamat ad arma et multa gloriabundus effatur,
tum Choro eum adhortante et reprehendente, Aeneas
supervenit atque in Hectoris audaciam invehitur. —-
Deinde suadenti, ut speculator in Graecorum castra
mittatur, adsentitur Chorus, et Hector statim interro-
gat, quis velit intra Graecorum munimenta specula-
tu'm ire. Ne vero sibi ipsi hoc importunum munus
imponant, profitetur, se non ad omnia sufficere. Offert
sese lucri faciendi caussa Dolo, qui multa primum de
mercede cum Hectore agens, tandem promissis Achillis
equis abit, pellem lupi manibus pedibusque induturus.
Quod inventum admodum miratus Chorus summis effert
laudibus eumque optima quaeque exoptans laeta spe
victoriae demittit. —- Nec se minus quid consecuturum
esse profitetur quam Ulixis vel Diomedis caedem.
Deinde apparet pastor ex Ida monte, gratum nuncians
adventum Rhesi cum exercitu Thracico. Quem primum
multa de superbo exercitu magnoque armorum splen-
dore narrantem duris verbis adfatur Hector, superbe
respondens, se nec Thracum egere auxilio nec Rheso
socio, qui cum vocatus non adesset, nunc post festum
appareat. Attamen ubi intellexit Rhesum sola prae-
sentia hostibus terrorem incutere posse, subito mutat
sententiam laudatque prudens consilium.

Deinde chorus pleno ore Rhesum excipit, Dei
instar advenientem, atque etiam maiore iactantia quam
in priore carmine summa eum consecuturum esse
gloriatur. En prodit in scaenam ipse Rhesus, quem
Valkenarius parum apte cum Plauti milite glorioso
comparat multaque ex illa comoedia desumta ad nos-

trum heroem respiciens intexuit. Hectorem ille salu-
2

